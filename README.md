Regresyon Analizi

Basit Doğrusal Regresyon:
Konu başlıkları:
- Regresyon Analizi Nedir?
- Basit Doğrusal Regresyon
- Basit Doğrusal Regresyon Denklemi
- Regresyon katsayısı
- Sabit
- Hata / Standart Hata
- Dağılım Grefiği (Serpilme Diyagramı) ve Regresyon Doğrusu
- En Küçük Kareler Yöntemi

<br>

Regresyon Analizi Nedir?

Regresyon analizi, aralarında neden-sonuç ilişkisi bulunan, bağımsız ve bağımlı değişkenler olarak kabul edilen iki veya daha fazla değişkenden bağımsız olan veya olanlar bilindiğinde bağımlı değişkenin alabileceği değeri tahmin etmek için yapılan bir analizdir.

Yani regresyon analizi ile bir veya birden çok bağımsız değişkenin, bir bağımlı değişken üzerindeki etkisi açıklanmaya çalışılmaktadır.

Ayrıca regresyon analizi ile değişkenler arasındaki ilişkiye bağlı bir matematiksel model, yani denklem kurulmaya çalışılmaktadır.

y = a + bx

Regresyon analizi yapabilmek için elimizde bir veri seti olması gereklidir.

Doğrusal regresyon analizi, değişkenlerr arasındaki ilişkinin doğrusal olduğu durumlarda yapılan regresyon analizidir.

Değişkenlerin sayısına göre regresyon ikiye ayrılır. 1 bağımsız ve 1 bağımlı değişken olan durumda yapılan regresyon analizine basit regresyon analizi denir. Birden fazla bağımsız ve 1 bağımlı değişken olan durumda yapılan regesyon analizine ise çoklu regresyon analizi denir.

Basit Doğrusal Regresyon:

1 bağımsız ve 1 bağımlı değişken bulunan, değişkenler arasındaki ilişkinin doğrusal olduğu regresyondur. Değişkenlerden birisi (x) bilindiğinde diğer değişkenin (y) alabileceği değerin tahmin edilmesidir. Bunun yapılabilmesi için x'in aldığı değere göre y'nin alacağı değeri her durumda bulmaya yarayan matematiksel denklemin (eşitlik) bulunması gerekmektedir. Yani, bu matematiksel bilinmelidir ki, x'e göre y'nin alabileceği değer tahmin edilebilsin.

İşte regresyon analizinde yapılan, değişkenler arasındaki ilişkinin matematiksel bir denklem ile aşıklanmasıdır ve buna regresyon denklemi, eşitliği veya modeli adı verilmektedir.

Regresyon denklemi, x ve y değişkenleri arasındaki ilişkinin matematiksel olarak ifadesidir ve bu formül üzerindeki değerlerin yerlerine konulması ile regresyon tahminleri yapmak mümkün olmaktadır.

![image](https://user-images.githubusercontent.com/54947066/198352268-02a4e89e-bcba-49d4-a8d5-92b17c06a8c1.png)


